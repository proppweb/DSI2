---
title: "Acoustic Jewellery"
subtitle: "Auricolari indossabili riproducono i suoni naturali terrestri e creano un ponte fra terra e spazio"
year: 2019
design_principals: "Annalisa Dominoni, Benedetto Quaquaro "
team: "Luigi Arboit, Laura S. Herrera Ayazo, Marine Kerdaffrec, Dinghao Lin, Liang Hongmiao"
cover: "./img/2019_ACOUSTIC JEWELLERY_LabFoto222185.jpg"
thumbnail: "./img/2019_ACOUSTIC JEWELLERY_LabFoto222185.jpg"
coverAlt: "Acoustic Jewellery"
lang: "it"
principlesPosts: 
- "confinement" 
- "gravity" 
- "disorientation" 
- "shape"
- "senses"
slug: "acoustic-jewellery"
projectNumber: 12
---

import { Image } from 'astro:assets';

Vivere nello spazio in ambiente confinato comporta la totale mancanza di elementi naturali - come l’aria, l’acqua, la luce, la temperatura, l’umidità - che sono fondamentali per il nostro bioritmo, mentre invece le strumentazioni della Stazione Spaziale Internazionale (ISS) producono un rumore di fondo costante e fastidioso che a lungo andare genera stress.

Altri problemi derivano dal senso di solitudine, per la lontananza dai propri cari sulla terra, e paradossalmente dal bisogno di isolarsi per la mancanza di privacy, dovuta al dover condividere spazi aperti di dimensioni molto ridotte con altre persone durante tutte le attività, come svolgere esperimenti scientifici, ma anche preparare i pasti e dormire.

Acoustic Jewellery sono auricolari da indossare come gioielli per riequilibrare i livelli di stress degli astronauti. Riproducono i suoni naturali terrestri - come quello della pioggia e dell’acqua che scorre nei torrenti, il sibilo del vento, il fruscio delle foglie mentre camminiamo in un bosco - e riducono la frequenza del rumore di fondo grazie a una texture esagonale per consentire una comunicazione più tranquilla con i familiari a terra.

Sulla superficie morbida degli auricolari a contatto con l'orecchio sono posizionate tre piccole sfere che corrispondono a punti specifici di riflessologia che con una lieve pressione contribuiscono a favorire il rilassamento.
