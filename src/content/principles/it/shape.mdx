---
title: "Forma"
subtitle: "La gravità ridotta influenza la forma e il comportamento degli oggetti e si creano nuove gestualità che il Design Spaziale deve saper interpretare con soluzioni innovative."
number: 4
video: https://player.vimeo.com/video/1035561292?h=f0c78d79d4&amp;badge=0&amp;autopause=0&amp;player_id=0&amp;app_id=58479
videoThumbnail: "../../principles/video/DSI 08 - Shape.mp4"
img: "/principles/img/DSI 08 - Shape_40.webp"
icon: "/icone/DSI_simboli_shape.svg"
tags: ["shape"]
lang: "it"
slug: "shape"
---

import { Image } from 'astro:assets';

Nello Spazio, gli oggetti si comportano in modo diverso a causa della gravità, creando nuovi usi e gestualità che danno origine a forme e comportamenti inediti. Questo processo, che non può essere testato sulla Terra poiché l'assenza di gravità non è replicabile, porta il Design Spaziale alla creazione di oggetti che derivano da funzioni terrestri ma si evolvono in relazione all'ambiente.

Use & Gesture Design (UGD) è una metodologia spaziale creata da Annalisa Dominoni e Benedetto Quaquaro per progettare ambienti e prodotti a gravità ridotta. Richiede una grande capacità di “previsione d'uso” per immaginare, durante lo sviluppo del progetto, come un oggetto si comporterà nello Spazio, come interagirà con l'ambiente e con l'equipaggio, come sarà utilizzato dagli astronauti e che tipo di prestazioni potrà offrire. Progettare per lo Spazio rappresenta un'opportunità straordinaria per generare innovazione, facendo da ponte fra scienza, tecnologia e bellezza. Non si tratta solo di risolvere problemi pratici o trovare la tecnologia migliore, ma di attribuire pari importanza alle qualità estetiche e percettive dell'ambiente e degli oggetti, dando vita a una nuova identità visiva spaziale.        