---
title: "Gravità"
subtitle: "Nello Spazio, la microgravità provoca profonde alterazioni nel corpo e negli oggetti, rappresentando una sfida che il Design Spaziale deve trasformare in potenziale vantaggio."
number: 3
video: https://player.vimeo.com/video/1035542069?badge=0&amp;autopause=0&amp;player_id=0&amp;app_id=58479
videoThumbnail: "../../principles/video/DSI 03 - Gravity.mp4"
img: "/principles/img/DSI 03 - Gravity0.webp"
icon: "/icone/DSI_simboli_gravity.svg"
tags: ["gravity"]
lang: "it"
slug: "gravity"
---

import { Image } from 'astro:assets';

La fisiologia umana, la postura, i movimenti, sono influenzati dalla gravità. Nello Spazio la geometria della gravità che cambia disegna uno spostamento cognitivo, fisico, spaziale. I fluidi vitali si riversano nella parte alta del corpo dando origine al fenomeno “puffy face”. Gli arti si assottigliano, il tronco si gonfia, i muscoli perdono tono e le ossa si decalcificano.

L'assenza di gravità influisce sui meccanismi della propriocezione. Il corpo sperimenta un adattamento posturale diverso rispetto a quello terrestre. La calibrazione delle forze per prendere un oggetto deve essere rimodulata e attutita: i gesti sono soffici, i movimenti rallentati e più consapevoli, più indirizzati all'azione, più studiati perché inediti e da osservare.

Il Design Spaziale ha il compito di riprogettare nuovi habitat ed equipaggiamenti che possano essere usati come contromisure agli effetti negativi della gravità ridotta, considerandola un potenziale vantaggio per innovare e non un limite da superare.