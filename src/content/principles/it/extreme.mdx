---
title: "Estremo"
subtitle: "Le condizioni estreme dell’ambiente spaziale, impossibili da vivere per gli esseri umani, impongono al Design Spaziale scelte indirizzate a costruire habitat sicuri e autosufficienti."
number: 1
video: https://player.vimeo.com/video/1035528401?h=3aa5c8128b&amp;badge=0&amp;autopause=0&amp;player_id=0&amp;app_id=58479
videoThumbnail: "../../principles/video/DSI 01 - Extreme 2.mp4"
img: "/principles/img/DSI 01 - Extreme0.webp"
icon: "/icone/DSI_simboli_extreme.svg"
tags: ["extreme"]
lang: "it"
slug: "extreme"
---

import { Image } from 'astro:assets';

Lo Spazio è governato da leggi fisiche diverse da quelle terrestri che favoriscono la vita. L'assenza di atmosfera, le escursioni termiche elevate, le radiazioni solari e l'esposizione a frequenti impatti di meteoriti sono le condizioni con le quali si confronta il Design Spaziale per garantire una permanenza confortevole anche in un contesto estremo.

La sfida più difficile, ma necessaria per l'esplorazione umana interplanetaria, è concepire un sistema abitativo capace di comportarsi come un organismo autonomo, in particolare per quanto riguarda risorse non rinnovabili e supporti logistici, costituito da cellule abitative e moduli di servizio in grado di generare energia, aria, acqua, cibo e di riciclare completamente i rifiuti.

Altrettanto fondamentale sarà realizzare un ciclo completo e sostenibile di coltivazione, preparazione, consumo e conservazione degli alimenti e sviluppare una produzione locale di elementi costruttivi ed equipaggiamenti utilizzando stampanti 3D e sfruttando materiali nativi, come la regolite, per minimizzare la quantità di materiale trasportato dalla Terra, riducendo costi e dipendenze logistiche.
