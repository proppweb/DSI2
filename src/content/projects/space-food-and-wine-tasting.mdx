---
title: "Space food and wine tasting"
subtitle: "Esperienza di degustazione di cibo e vino nello Spazio esplorando nuovi progetti di pasta 3D e bicchieri modellati sul comportamento dei fluidi e dei gesti in microgravità."
partners: "European Space Agency (ESA), Ancap, Barilla Blue 1887 - Rhapsody, Italesse"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Nicola Montefusco, Fidan Ezgi Arar, Teming Kang, Giulia Mammoliti, Bengu Ozcan, Gaia Rubino"
cover: "./img/10_SpaceFood&WineTasting-1.jpg"
thumbnail: "./img/10_SpaceFood&WineTasting-1.jpg"
coverAlt: "Space food and wine tasting"
principlesPosts:
- "gravity"
- "senses"
- "shape"
type: "Prodotti spaziali — Oggetti sensoriali"
lang: "it"
projectNumber: 10
slug: "space-food-and-wine-tasting"
---

import { Image } from 'astro:assets';
import Image1 from "./img/10_SpaceFood&WineTasting-2.jpg";
import Image2 from "./img/10_SpaceFood&WineTasting-3.jpg";

Il tema della progettazione per l'esplorazione spaziale interplanetaria si concentra su diversi aspetti essenziali, tra cui la produzione, la preparazione, il consumo e la conservazione del cibo. Questi fattori sono fondamentali per garantire habitat extraterrestri autosufficienti, in grado di funzionare come organismi viventi. In questo contesto, il turismo spaziale gioca un ruolo importante promuovendo l'innovazione e permettendo ai viaggiatori di vivere esperienze indimenticabili che vanno oltre l'immaginario collettivo dello Spazio. La sfida del Design Spaziale non si limita a creare ambienti e prodotti, ma si espande alla progettazione di esperienze, in questo caso enogastronomiche, che siano funzionali ma anche emotivamente coinvolgenti. L'innovazione è più dirompente quando l'obiettivo è trasformare il limite della gravità in un vantaggio immaginando con Ancap, partner del progetto, nuovi tools al posto di piatti, posate e bicchieri per mangiare e bere ispirati a nuove gestualità senza peso.

<Image src={Image1} alt="Space food and wine tasting" class="py-6 w-full"/>

Un esempio significativo di innovazione è il calice di vino progettato senza base, pensato per l'uso in assenza di gravità. Poiché i liquidi in microgravità tendono a scorrere lungo le superfici per capillarità, il calice è stato progettato in modo da permettere una degustazione senza bisogno di contenere completamente il liquido. Questo prototipo è stato sviluppato in collaborazione con Italesse e prende in considerazione l'influenza delle forme sui sensi, migliorando le qualità gustative e olfattive.

<Image src={Image2} alt="Space food and wine tasting" class="py-6 w-full"/>

Un'altra innovazione dirompente è la pasta 3D che nasce per esplorare quello che sarà il futuro delle tecnologie produttive. Barilla Blue 1877 - Rhapsody, partner del progetto, ha messo a disposizione il suo know-how per produrre nuove forme di cibo che contengono salse ricche di sostanze nutritive, offrendo una soluzione ideale per l'alimentazione nello Spazio. I processi di stampa e programmazione dei cibi ricordano quelli del replicatore di Star Trek, suggerendo una evoluzione della produzione alimentare che potrebbe essere applicata sia sulla Terra che nello Spazio.