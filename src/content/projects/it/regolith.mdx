---
title: "Regolith Clenaer Robot"
subtitle: "Decontaminazione delle tute extraveicolari dalle polveri dopo le missioni esplorative sui territori lunari e marziani con un robot intelligente."
partners: "European Space Agency (ESA), Dainese"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Gaetana Della Sala, Davide Radaelli, Chen Kaihong, Gao Keren, Hua Yanwen, Shan Pengcheng, Zheng Anqi"
cover: "./img/25_RegolithCleanerRobot-1.jpg"
thumbnail: "./img/25_RegolithCleanerRobot-1.jpg"
coverAlt: "Regolith Clenaer Robot"
principlesPosts: 
- "extreme"
- "confinement"
- "shell"
type: "Prodotti spaziali — Oggetti prostetici"
lang: "it"
projectNumber: 25
slug: "regolith"
---

La regolite e le altre polveri presenti sulla Luna e Marte rappresentano un grande problema nella transizione esterno/interno perché durante le attività extraveicolari aderiscono alla tuta e possono poi disperdersi all'interno della base extraterrestre danneggiando la strumentazione, oltre ad essere contaminanti e potenzialmente dannose per la vita umana.
Regolith Cleaning Robot staziona sulla spalla della tuta extraveicolare dell'astronauta fungendo normalmente da interfaccia e segnalatore per comunicare velocemente con gli altri membri dell'equipaggio durante l'esplorazione del territorio.

Il corpetto è realizzato in materiale anallergico rinforzato da elementi in composito ai quali sono fissati una piccola unità aspirante ed una serie di alloggiamenti per contenere gli accessori. L'unità aspirante è collegata ai guanti tramite due canalizzazioni tessili cucite lungo le maniche. I guanti integrano i comandi dell'unità di aspirazione e una luce verde direzionale che aiuta a individuare i residui di sporco nelle fessure meno visibili. Alle estremità delle dita si possono aggiungere e intercambiare i cinque accessori prostetici che consentono una grande flessibilità di movimento per raggiungere le aree e le superfici più difficili da pulire. L'astronauta non impugna un aspirapolvere, come avviene attualmente a bordo della ISS, ma muove le braccia usando gli accessori integrati nei guanti come estensioni prostetiche.

Una volta effettuato l'accesso al locker per la transizione dall'esterno all'interno, e prima di iniziare la svestizione, il robot intelligente attiva la sua funzione muovendosi lungo la superficie della tuta per eliminare la regolite rimasta attaccata, grazie a un sistema di micro-ventose che lo mantiene aderente al tessuto consentendogli lo scivolamento, mentre micro-aspiratori e speciali spazzole rotanti eliminano i detriti e detergono la superficie della tuta.