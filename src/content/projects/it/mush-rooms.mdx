---
title: "Mush Rooms"
subtitle: "Un insediamento su Marte costruito dal Mycelium che si cristallizza una volta completata l'unità abitativa impedendo la contaminazione batterica."
partners: "European Space Agency (ESA), Thales Alenia Space"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Gaetana Della Sala, Davide Radaelli, Fabio Iacomino, Nicole Maccari, Luca Mazzetti, Emanuela Pau, Eleonora Poletti, Katsiaryna Sheliahovich"
cover: "./img/07_MushRooms-1.jpg"
thumbnail: "./img/07_MushRooms-1.jpg"
coverAlt: "Mush Rooms"
principlesPosts: 
- "extreme" 
- "confinement" 
- "gravity"
- "time"
- "shell"
- "shape"
type: "Architettura spaziale — Habitat extraterrestri"
lang: "it"
projectNumber: 7
slug: "mush-rooms"
---

import { Image } from 'astro:assets';
import Image1 from "./img/07_MushRooms-2.jpg";

Le future basi lunari e marziane dovranno affrontare numerose sfide, tra cui ridurre al minimo la necessità di supporti logistici dalla Terra. Gli habitat extraterrestri saranno composti da cellule abitative e moduli di servizio, progettati per funzionare in modo integrato e sostenibile. La base lunare sarà il banco di prova ideale per sviluppare e testare le soluzioni necessarie a superare queste sfide in preparazione delle missioni verso Marte. Sul Pianeta Rosso sarà fondamentale affidarsi a una produzione locale di materiali per costruzioni, strutture ed equipaggiamenti, utilizzando stampanti 3D. Queste tecnologie potrebbero sfruttare risorse autoctone, come la regolite, o materiali organici innovativi. Mush Room è un sistema abitativo composto da celle modulari autonome, pensato per la colonizzazione della Luna, Marte e altri pianeti. Utilizza il Mycelium, un fungo straordinariamente versatile e dotato di proprietà eccezionali, capace di trasformarsi in una vasta gamma di materiali e applicazioni legate all'architettura e al design. L'ispirazione alla base del progetto nasce dalla gradualità con cui ogni società si sviluppa in un contesto specifico. Questo approccio è stato reinterpretato attraverso l'uso di un materiale che cresce e si evolve progressivamente sfruttando le risorse autoctone del pianeta di destinazione senza bisogno di trasportare materiali dalla Terra.

<Image src={Image1} alt="Mush Rooms" class="py-6 w-full"/>

L'habitat è realizzato con una struttura gonfiabile composta da due strati di ETFE, un tessuto polimerico con elevate proprietà strutturali e resistenza alla corrosione, che racchiudono uno strato di materiale organico. Una volta che la struttura è stata posizionata, trasportata sul pianeta da un'astronave autonoma e ancorata al suolo, i funghi possono iniziare a crescere, nutrendosi degli strati organici. La struttura gonfiabile è rinforzata con nervature che contribuiscono a mantenere la stabilità durante il processo di cementificazione dei funghi. Questa fase dura circa tre settimane. Successivamente, i rover applicano i telai delle aperture e collegano i vari moduli tra loro. Il sistema viene quindi pressurizzato per essere abitato.