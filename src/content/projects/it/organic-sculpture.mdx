---
title: "Organic Sculpture"
subtitle: "Nuovi oggetti prostetici uniscono i linguaggi della bellezza e della tecnologia per aumentare le performance di astronauti e parastronauti."
partners: "European Space Agency (ESA), Hackability"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Gaia Rubino, Matteo Corradini, Lars Lampani, Elena Scarpelli, Alexandra Spassov, Zixin Zheng"
cover: "./img/18_OrganicSculpture-1.jpg"
thumbnail: "./img/18_OrganicSculpture-1.jpg"
coverAlt: "Organic Sculpture"
principlesPosts:
- "extreme"
- "shape"
- "gravity"
- "senses"
- "disorientation"
type: "Prodotti spaziali — Oggetti prostetici"
lang: "it"
projectNumber: 18
slug: "organic-sculpture"
---

Il Design Spaziale ha il potere di aggiungere bellezza alla tecnologia e di trasformare la mancanza di gravità, considerata un limite, in un'opportunità, creando soluzioni di ambienti e strumenti che non potrebbero esistere sulla Terra e che offrono nuovi modi di abitare e utilizzare gli oggetti, intesi come estensioni del nostro corpo per amplificare comfort e performance nello Spazio. Organic Sculpture è un oggetto prostetico che sostituisce una gamba. Applicando la metodologia Use & Gesture Design (UGD) per analizzare il comportamento e i movimenti del corpo sott'acqua, che sono molto simili a quelli assunti in microgravità, questo progetto si ispira al modo in cui i polpi usano i loro tentacoli, traendone vantaggio in accordo con le leggi ambientali dello Spazio. Permette ai parastronauti di bilanciare la lunghezza dei loro arti e di ancorarsi ai restraints, le maniglie a bordo della Stazione Spaziale Internazionale, grazie all'appendice soffice a forma di sfera che si deforma permettendo una maggiore aderenza sulle diverse superfici. La struttura elastica e flessibile ricorda la molecola del DNA, una lunga spirale a doppia elica, modellata per facilitare movimenti più veloci in microgravità.
