---
title: "Perseus Virtual Personal Space"
subtitle: "Come creare uno spazio privato per ascoltare musica, guardare video e comunicare con casa in un ambiente confinato e condiviso."
partners: "European Space Agency (ESA), Thales Alenia Space"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Davide Radaelli, Tuomas Tapio Jussila, Zhipeng Pan, Giuliana Racco, Vanja Rakic, Leonardo Saletta"
cover: "./img/33_PerseusVirtualPersonalSpace-1.jpg"
thumbnail: "./img/33_PerseusVirtualPersonalSpace-1.jpg"
coverAlt: "Perseus Virtual Personal Space"
principlesPosts: 
- "confinement"
- "time"
- "senses"
type: "Design dell'esperienza nello spazio"
lang: "it"
projectNumber: 33
slug: "perseus"
---

Creare uno spazio personale all'interno di ambienti confinati per garantire privacy è una sfida molto difficile che necessita di tecnologie innovative, come la realtà aumentata e AI per modificare la percezione dello spazio.

Perseus Virtual Personal Space è un progetto innovativo indossabile che si integra all'ambiente intelligente della stazione Cislunare Gateway permettendo agli astronauti di isolarsi dallo spazio condiviso con l'equipaggio garantendo privacy, relax, ma anche la possibilità di controllare il sistema operativo connesso con la stazione -  ad esempio, per riequilibrare i ritmi circadiani modificando la qualità delle luci diurne e notturne - e comunicare con i propri cari sulla Terra. Il dispositivo indossabile è collegato alle pareti del modulo della Stazione Spaziale Internazionale e permette di rilassarsi e comunicare con casa durante le ore libere, isolando solo la testa, e amplificando i sensi dell'astronauta.

Si ispira all'antica storia Greca di Perseo, che ha sconfitto il mostro a testa di serpente Medusa con un elmetto che rende invisibile il suo proprietario. La forma del casco, con tutti i suoi componenti, è pensata per fornire una sensibile riduzione del rumore al fine di creare un ambiente virtuale che possa aiutare gli astronauti ad addormentarsi e sognare. All'interno del casco, la  parte posteriore accoglie la testa mentre il lato frontale è composto da un paio di occhiali speciali a realtà aumentata. Il corpo è mantenuto stabile grazie ad una comoda cintura e una tuta, dotata di cuscini e di schienale, che danno la sensazione agli astronauti di essere avvolti da un sacco a pelo.

Questo progetto può avere diverse applicazioni sulla Terra nei settori diagnostici e sanitari, per rendere i pazienti più comodi e rilassati e l'analisi più precisa, oppure potrebbe essere utilizzato in luoghi pubblici sovraffollati e sui mezzi di trasporto per offrire un po' di privacy.