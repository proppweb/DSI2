---
title: "Stardust"
subtitle: "Un sistema di aspirazione indossabile consente di raggiungere le aree più difficili da pulire in microgravità grazie a estensioni prostetiche flessibili."
partners: "European Space Agency (ESA)"
design: "ESA_LAB@PoliMi_Design, Space4InspirACTion, John McFall (Testimonial)"
principals: "Annalisa Dominoni, Benedetto Quaquaro"
team: "Alexandra Spassov, Alessandra Pasti Zhao Yunfei, Ma Zhiyao"
cover: "./img/24_Stardust-1.jpg"
thumbnail: "./img/24_Stardust-1.jpg"
coverAlt: "Stardust"
principlesPosts: 
- "extreme"
- "confinement"
- "gravity" 
- "shape"
type: "Prodotti spaziali — Oggetti prostetici"
lang: "it"
projectNumber: 24
slug: "stardust"
---

Come nelle normali abitazioni, anche sulla Stazione Spaziale Internazionale è necessario effettuare ad intervalli regolari un'attività di manutenzione e pulizia, soprattutto in un ambiente confinato. È inimmaginabile la quantità di particelle che derivano dalla desquamazione cutanea, dai residui di cibo, o dai frammenti di altri materiali che galleggiano in microgravità e che si insinuano in spazi molto piccoli.

Il sistema Stardust è composto da un corpetto indossabile, un'unità aspirante e cinque accessori prostetici integrati in un paio di guanti adattabili alle diverse forme e superfici. Il corpetto è realizzato in materiale anallergico rinforzato da elementi in composito ai quali sono fissati una piccola unità aspirante ed una serie di alloggiamenti per contenere gli accessori. L'unità aspirante è collegata ai guanti tramite due canalizzazioni tessili cucite lungo le maniche. I guanti integrano i comandi dell'unità di aspirazione e una luce verde direzionale che aiuta a individuare i residui di sporco nelle fessure meno visibili. Alle estremità delle dita si possono aggiungere e intercambiare i cinque accessori che consentono una grande flessibilità di movimento per raggiungere le aree e le superfici più difficili da pulire. L'astronauta non impugna un aspirapolvere, come avviene attualmente a bordo della ISS, ma muove le braccia usando gli accessori integrati nei guanti come estensioni prostetiche.