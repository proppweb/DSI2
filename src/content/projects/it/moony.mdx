---
title: "Moony"
subtitle: "Una base lunare costruita in tubi di lava con un modulo abitativo gonfiabile protetto da una struttura organica 3D di regolite."
partners: "European Space Agency (ESA),ESA_LAB@SwissSpaceCenter, D-Shape"
design: "ESA_LAB@PoliMi_Design"
principals: "Annalisa Dominoni, Benedetto Quaquaro"
team: "Emilia Rosselli Del Turco, Irene Zaccara"
cover: "./img/06_Moony-1.jpg"
thumbnail: "./img/06_Moony-1.jpg"
coverAlt: "Moony"
principlesPosts: 
- "extreme" 
- "confinement" 
- "gravity"
- "disorientation"
- "shell"
- "shape"
type: "Architettura spaziale — Habitat extraterrestri"
lang: "it"
projectNumber: 6
slug: "moony"
---

import { Image } from 'astro:assets';
import Image1 from "./img/06_Moony-2.jpg";

Il progetto Moony è nato nell'ambito del programma Igluna in collaborazione tra le più prestigiose università europee e coordinato dal Centro Spaziale Svizzero ESA_LAB@ per creare un simulatore di habitat lunare, completo in tutte le sue parti, che servisse da contenitore per i progetti di altri team. Il simulatore è stato prototipato per dimostrarne l'efficacia in un ambiente estremo, come il ghiacciaio del Matterhorn Glacier a Zermatt, che presenta condizioni climatiche e ambientali simili a quelle di una grotta vulcanica lunare. Durante la progettazione di Moony sono state affrontate diverse problematiche per costruire e posizionare un modulo abitativo in sicurezza in un contesto estremo, rispondendo a requisiti in grado di favorire l'adattamento confortevole di esseri umani. 

L'habitat è progettato per connettersi ad altri moduli simili allo scopo di creare un villaggio lunare ed è costituito da una camera gonfiabile semisferica coperta da una leggera struttura che la protegge da eventuali crolli che potrebbero verificarsi, essendo la base in un tunnel sotterraneo.

<Image src={Image1} alt="Moony" class="py-6 w-full"/>

La struttura dell'habitat sarà costruita in situ, grazie alla stampa 3D, utilizzando materiale autoctono, ovvero polvere lunare, sulla base di una tecnologia sviluppata dall'azienda italiana D-Shape per ridurre al minimo il materiale lanciato dalla Terra.

All'interno dell'habitat, le attività lavorative, personali e sociali degli astronauti si integrano tra loro grazie a una configurazione flessibile capace di adattarsi alle varie esigenze. Le pareti, anch'esse gonfiabili, si possono aprire e chiudere per trasformare gli ambienti secondo le funzioni che devono accogliere e per ridurre la percezione di costrizione e confinamento in mancanza di stimoli naturali. Al centro dell'habitat, una serra, oltre ad alimentare gli astronauti, favorisce una relazione di benessere con la natura.