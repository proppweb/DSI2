---
title: "Exerity"
subtitle: "Nuovi modi per eseguire esercizi fisici nello Spazio utilizzando strumenti flessibili con mani e piedi per migliorare la capacità degli astronauti di mantenere l'equilibrio."
partners: "European Space Agency (ESA), TechnoGym"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Irene Zaccara, Caterina Castiglioni, Alberto Pezzetti, Edward Michael Rossi, Farshad Saffari Ghandehari, Greta Vergani"
cover: "./img/16_Exerity-1.jpg"
thumbnail: "./img/16_Exerity-1.jpg"
coverAlt: "Exerity" 
principlesPosts:
- "extreme"
- "confinement"
- "gravity"
- "senses"
type: "Prodotti spaziali — Oggetti sensoriali"
lang: "it"
projectNumber: 16
slug: "exerity"
---

import { Image } from 'astro:assets';
import Image1 from "./img/16_Exerity-2.jpg";

Nello Spazio gli astronauti devono dedicare quotidianamente almeno due ore all'esercizio fisico per mantenere la massa muscolare e contrastare la decalcificazione ossea causata dall'assenza di gravità e dalla mancanza di impatto esplosivo, come quello garantito da una normale camminata sulla Terra. A bordo della Stazione Spaziale Internazionale, l'equipaggio si allena utilizzando macchinari complessi come il Cyclo Ergometer Vibration Isolation System (CEVIS), il Treadmill with Vibration Isolation System (TVIS), e l'Advanced Resistive Exercise Machine (ARED), progettati per lavorare su arti superiori e inferiori.

<Image src={Image1} alt="Exerity" class="py-6 w-full"/>

Il ruolo del Design Spaziale è immaginare attrezzi innovativi capaci di superare i sistemi di allenamento tradizionali con l'obiettivo di fornire prestazioni più elevate, ampliare la varietà di esercizi e modalità d'uso, attivare i muscoli in modo differente, integrare funzioni di rilassamento e rendere il tempo dedicato all'allenamento più coinvolgente e divertente.

Exerity è un innovativo sistema di fitness che integra esercizi di potenziamento muscolare e di allungamento, stimolando il sistema linfatico e migliorando il flusso circolatorio attraverso il massaggio, grazie alle texture in rilievo presenti sulla superficie degli attrezzi. Può essere usato con le mani e anche con i piedi e consente di esercitarsi a coppie incentivando la collaborazione e lo spirito di gruppo.