---
title: "Space Lotus"
subtitle: "Quando poesia e tecnologia si incontrano in microgravità. Fiori di loto fluttuanti svelano all'interno dei petali porzioni di cibo."
partners: "European Space Agency (ESA), Argotec"
design: "ESA_LAB@PoliMi_Design, Space4InspirACTion"
principals: "Annalisa Dominoni, Benedetto Quaquaro"
team: "Gaetana Della Sala, Davide Radaelli, Chen Kaihong, Gao Keren, Hua Yanwen, Shan Pengcheng, Zheng Anqi"
cover: "./img/08_SpaceLotus-1.jpg"
thumbnail: "./img/08_SpaceLotus-1.jpg"
coverAlt: "Space Lotus"
principlesPosts: 
- "gravity"
- "senses"
- "shape"
type: "Prodotti spaziali — Oggetti sensoriali"
lang: "it"
projectNumber: 8
slug: "space-lotus"
---

Osservando i nuovi comportamenti che si creano in microgravità, e che riguardano oltre gli esseri umani anche gli elementi della natura e gli oggetti d'uso, è possibile creare innovazione utilizzando la tecnologia per dare vita a un gesto poetico. 

Space Lotus offre un'avventura sensoriale nella preparazione e degustazione del cibo nello Spazio utilizzando la metafora di un fiore. Un packaging edibile, tecnologicamente avanzato, una volta riscaldato si solleva nell'aria e apre i suoi petali rivelando una porzione di cibo. L'atto di osservare il “fiorire” di questo frammento fluttuante, e il semplice gesto di raccoglierlo per assaporarlo, trasforma il pasto in una parentesi spazio-temporale di poesia in grado di elevare il nutrirsi a un momento magico che distoglie dalla realtà quotidiana.

L'ispirazione deriva dal loto negli stagni e dalle lanterne che ondeggiano sui fiumi. Così come i fiori sulla Terra galleggiano sull'acqua, nello Spazio fluttuano nell'aria. Il progetto racchiude anche un significato simbolico e di buon auspicio, legato alle lanterne fluviali: nell'antica Cina, le famiglie inviavano lanterne sui fiumi per pregare e assicurarsi il ritorno dei soldati in battaglia. Space Lotus è un esempio dirompente di un percorso nuovo del Design Spaziale che ibrida tecnologia e poesia. Un packaging commestibile e il semplice riscaldamento che innesca il movimento dei petali, sfruttando la microgravità come un'opportunità creativa, possono generare bellezza e richiamare all'antico gesto di cogliere un fiore per nutrirsi.